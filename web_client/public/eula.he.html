<div dir="rtl">
<p>בכך שאתה מגיש כל חומר ונתונים (״התרומות״) לפרויקט ivrit.ai (״הפרויקט״), אתה מצהיר ומתחייב שיש לך את הזכות להגיש את התרומות הללו ולהעמידן לרישוי כפי שנקבע להלן. אם למעסיק(ים) שלך יש זכויות לקניין רוחני שיצרת הכוללות את התרומות שלך, אתה מצהיר שקיבלת אישור להגיש את התרומות בשם המעסיק, ושהמעסיק ויתר על זכויות אלו ביחס לתרומות שלך לפרויקט.</p>
<p>הפרויקט עשוי להעמיד לרשות הציבור את כל החומר והנתונים כאמור על פי הרישיון המפורט להלן, ובכך אתה מעמיד לרשות הציבור את החומר והנתונים בהתאם לרישיון זה.</p>
<p><strong>שים לב</strong>, תרגום זה של ההצהרה לעברית ניתן כשירות. בכל מקרה של סתירה או חוסר עקביות בין התרגום העברי לבין המקור באנגלית, הגרסה האנגלית תגבר. לא ניתנת אחריות לגבי דיוק התרגום.</p>
<p><strong>רישיון ivrit.ai (גרסה 2)</strong></p>
<p>החומר והנתונים באתר של ivrit.ai (להן: &quot;הנתונים&quot;) מסופקים תחת תנאי הרישיון Creative Commons Attribution 4.0 International  (CC-BY 4.0). הטקסט המלא של רישיון CC-BY 4.0 זמין באתר האינטרנט <a href="https://creativecommons.org/licenses/by/4.0/">https://creativecommons.org/licenses/by/4.0/</a>.</p>
<p>על אף האמור לעיל, ניתן להשתמש בחומר ובנתונים, לשנותם ולהפיצם אך ורק למטרות: (א) אימון מודלי בינה מלאכותית, או (ב) מחקר אקדמי. בנוסף, אין לעשות שימוש בנתונים ליצירת חומרים המדמים את קול או דמותם של אנשים המופיעים או משמיעים את קולם בנתונים (מה שמכונה &quot;דיפ-פייק&quot;). כמו כן, חל איסור על הפצת הנתונים בניגוד לחוקי פיקוח על ייצוא או סנקציות כלכליות. במידה ופסקה זו סותרת את תנאי רישיון CC-BY-4.0, הוראות פסקה זו יגברו.</p>
<p>על ידי הורדת הנתונים או שימוש בהם, אתה מאשר ומסכים כי הפרויקט אינו מציג כל מצג ואינו נושא באחריות כלשהי בנוגע לנתונים, ולא תחול עליו כל חבות בקשר לכך. הגבלת אחריות זו מצטרפת לכל הגבלות האחריות הקבועות ברישיון ה-CC-BY-4.0. מוסכם ומובהר כי הפרויקט יכול לספק את הנתונים אך ורק בכפוף למגבלות אלו, וללא קבלתן הפרויקט לא יהיה מסוגל לספק את הנתונים.</p>
<p>ivrit.ai מספק גם תרגום של הרישיון הנ&quot;ל לשפה העברית. התרגום נועד למטרות מידע בלבד, ובמקרה של סתירה או חוסר עקביות בין התרגום העברי לבין המקור באנגלית של הרישיון, הגרסה האנגלית תגבר. לא ניתנת אחריות לגבי דיוק התרגום.</p>
</div>
